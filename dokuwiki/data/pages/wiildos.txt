====== WiildOs ======

{{  :wiildos.png?1000  }}

Certo che già a prima vista si presenta bene ...\\
Capisci subito che è qualcosa //progettato con amore//.\\

**WiildOs** è un sistema operativo completo, ideato per la scuola.
>Davvero? È realmente possibile costruirsi un intero sistema operativo in casa, con le proprie mani?
Sì. Perché è **software libero**. Libertà è anche scegliere come costruire ed organizzare il proprio ambiente di lavoro.\\

[[http://wiildos.wikispaces.com/Pagina+iniziale|WiildOs]] è una distribuzione linux derivata da Ubuntu e mantenuta da un gruppo di insegnanti (e non solo) appassionati di informatica e appassionati dei propri studenti, che hanno dato vita a un movimento diffuso un po' ovunque sul territorio nazionale.

WiildOs è organizzata per //funzioni e per concetti//, per creare un contatto intuitivo tra lo studente e gli strumenti di cui fa uso, evitando i richiami ai brand commerciali a cui siamo troppo spesso costretti a riferirci. Per esempio, se uno studente, per svolgere una attività didattica, desidera registrare o modificare un contenuto audio, invece di cercare un programma con un nome misterioso, come può essere ProTools o Audacity, cercherà un'icona con la chiave //Monta Audio//.

WiildOs possiede anche una ricca sezione dedicata al supporto per le disabilità e alla gestione delle lavagne multimediali su cui la didattica sta investendo in misura imponente in questo ultimi anni.

Per installare WiildOs si può cominciare da [[http://wiildos.wikispaces.com/Scarica|qui]]. È anche possibile creare da sè un cdrom o una chiavetta usb avviabile, ottenendo una distribuzione portatile da tenere nell'astuccio.

Gli studenti del Paschini usano un particolare adattamento della distribuzione ufficiale di WiildOs, che permette di programmare arduino con le modalità acquisite in classe e rivedere il proprio lavoro a casa.