======= Attenzione alla password =======

Troppe volte a scuola, capita di osservare studenti che lasciano le proprie password **private** sui browser dell'aula di informatica.

Questo dipende, in parte, da una mancata sensibilità per la protezione delle informazioni private, in parte dal comportamento della scuola stessa, che è largamente inadempiente rispetto a certi aspetti educativi.

Bisogna sapere, invece, che, sebbene i browser offrano agli utenti il servizio di memorizzare le password, avvalersi di questa funzione può essere //pericoloso//.\\
Le password, infatti, **vengono conservate dal computer** che ha lanciato il browser e possono successivamente essere rintracciate dal proprietario del computer stesso.\\ Alle volte, addirittura, i browser conservano le password in chiaro, come sono state digitate dall'utente, senza alcuna cifratura.

Su questo punto, dunque, bisogna essere molto attenti, ogniqualvolta si lavori su una macchina messa a disposizione da un servizio pubblico, da un internet point o presa in prestito da conoscenti o estranei in qualunque altro modo.\\ Anzi, è bene farci un pensierino anche se si ha l'abitudine di muoversi con il proprio personale, lasciandolo incustodito in un ambiente di lavoro.

Nel filmato sotto, si mostra come bisognerebbe comportarsi per gestire correttamente la password:

<html>
<div style="width:640px; margin: 0 auto">
<video width=640" heigth="360" autoplay="1" loop="1" src="/dokuwiki/lib/exe/fetch.php/nascondipassword.mp4" />
</div>
</html>

Questo filmato è stato realizzato con firefox.\\
Ma è possible inserire altri filmati, realizzati con browser diversi.

A proposito, è importante anche fare attenzione alla qualità delle proprie password.\\
Internet è scansionata continuamente da programmi automatici che tentano di forzare le account private con password casuali, utilizzando quelle chiavi e quei vocaboli che gli utenti ingenui usano più di frequente.\\
Una buona password deve essere **facile da ricordare, ma difficile da indovinare**.

Tra l'altro, anche far conoscere la lunghezza della propria password ne indebolisce molto la sicurezza.\\
Io, dopo aver girato questo filmato, ho dovuto cambiare la mia.\\
:-)